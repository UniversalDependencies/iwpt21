Všimla jsem si, že pokoj je zaplněný květinami, zřejmě k téhle dívce každý
nějaké přinesl - a podle toho k ní musela chodit spousta lidí. Daly jsme se do
řeči. Jestli si představujete, že mluvila nějakým kazatelským tónem nebo
vemlouvavým hlasem, kdepak. Mluvila, jako kdyby byla mou kamarádkou z diskotéky,
smála se každou chvíli - to bylo zvláštní, stále vyhledávala nějaký veselý rys
na tom, o čem jsme mluvily, i když to vůbec veselé zdánlivě nebylo. Tím smíchem
ale dodávala každému jevu nějaký snesitelnější smysl.

